<!DOCTYPE html>
<html>
	<head>
		<meta charset="utf-8">
		<title></title>
		<link rel="stylesheet" type="text/css" href="css/page_jieRiQiYuan.css">
		<link rel="stylesheet" type="text/css" href="css/page_index.css">
		<link rel="stylesheet" type="text/css" href="css/reset.css">
	</head>
	<body>
		
			<div class="w">
				<br><br>
				
				
				
				<p id="3">	<strong>颂母古诗</strong><br></p>
				母亲节<br>
				<p>
				《游子吟》【唐】孟郊<br>
				
				慈母手中线，游子身上衣。<br>
				
				临行密密缝，意恐迟迟归。<br>
				
				谁言寸草心，报得三春晖！<br>
				
				《别老母》【清】黄仲则
				<br>
				搴帷拜母河梁去，白发愁看泪眼枯。
				<br>
				惨惨柴门风雪夜，此时有子不如无。
				<br>
				《十五》【宋】王安石<br>
				
				将母邗沟上，留家白邗阴。<br>
				
				月明闻杜宇，南北总关心。
				<br>
				《岁末到家》【清】蒋士铨<br>
				
				爱子心无尽，归家喜及辰。寒衣针线密，家信墨痕新。<br>
				
				见面怜清瘦，呼儿问苦辛。低徊愧人子，不敢叹风尘。<br>
				
				《母别子》【唐】白居易<br>
				
				母别子，子别母，白日无光哭声苦。<br>
				
				关西骠骑大将军，去年破虏新策勋。<br>
				
				敕赐金钱二百万，洛阳迎得如花人。<br>
				
				新人迎来旧人弃，掌上莲花眼中刺。<br>
				
				迎新弃旧未足悲，悲在君家留两儿。
				<br>
				一始扶行一初坐，坐啼行哭牵人衣。
				<br>
				以汝夫妇新燕婉，使我母子生别离。<br>
				
				不如林中乌与鹊，母不失雏雄伴雌。<br>
				
				应似园中桃李树，花落随风子在枝。<br>
				
				新人新人听我语，洛阳无限红楼女。<br>
				
				但愿将军重立功，更有新人胜于汝。
				<br>
				《慈母爱》【元】杨维桢<br>
				
				慈母爱，爱幼雏，赵家光义为皇储。<br>
				
				龙行虎步状日异，狗趋鹰附势日殊。
				<br>
				膝下岂无六尺孤，阿昭阿美非呱呱。<br>
				
				夜闼鬼静灯模糊，大雪漏下四鼓余。<br>
				
				百官不执董狐笔，孤儿寡嫂夫何呼？<br>
				
				於乎，床前戳地银柱斧，祸在韩王金柜书。<br>
				
				《墨萱图》【元】王冕<br>
				
				灿灿萱草花，罗生北堂下。<br>
				
				南风吹其心，摇摇为谁吐？<br>
				
				慈母倚门情，游子行路苦。<br>
				
				母亲节<br>
				
				甘旨日以疏，音问日以阻。<br>
				
				举头望云林，愧听慧鸟语。<br>
				
				《谁氏子》【唐】韩愈<br>
				
				非痴非狂谁氏子，去入王屋称道士。<br>
				
				白头老母遮门啼，挽断衫袖留不止。<br>
				
				翠眉新妇年二十，载送还家哭穿市。<br>
				
				或云欲学吹凤笙，所慕灵妃媲萧史。<br>
				
				又云时俗轻寻常，力行险怪取贵仕。<br>
				
				神仙虽然有传说，知者尽知其妄矣。
				<br>
				圣君贤相安可欺，乾死穷山竟何俟。
				<br>
				呜呼余心诚岂弟，愿往教诲究终始。
				
				罚一劝百政之经，不从而诛未晚耳。<br>
				
				谁其友亲能哀怜，写吾此诗持送似。<br>
				
				《短歌行》【唐】王建<br>
				
				人初生，日初出。上山迟，下山疾。<br>
				
				母亲节油画<br>
				
				百年三万六千朝，夜里分将强半日。<br>
				
				有歌有舞须早为，昨日健于今日时。<br>
				
				人家见生男女好，不知男女催人老。<br>
				
				短歌行，无乐声。<br>
				
				《代北州老翁答》【唐】张谓<br>
				
				负薪老翁往北州，北望乡关生客愁。<br>
				
				自言老翁有三子，两人已向黄沙死。<br>
				
				如今小儿新长成，明年闻道又征兵。<br>
				
				定知此别必零落，不及相随同死生。<br>
				
				尽将田宅借邻伍，且复伶俜去乡土。<br>
				
				在生本求多子孙，及有谁知更辛苦。<br>
				
				忘忧草(萱草花)<br>
				
				近传天子尊武蔬，强兵直欲静胡尘。<br>
				
				安边自合有长策，何必流离中国人。<br>
				
				《除夜作》【唐】高适<br>
				
				旅馆寒灯独不眠，客心何事转凄然。<br>
				
				故乡今夜思千里，愁鬓明朝又一年。<br>
				
				《诗经·邶风·凯风》<br>
				
				凯风自南，吹彼棘心。棘心夭夭，母氏劬劳。<br>
				
				凯风自南，吹彼棘薪。母氏甚善，我无令人。<br>
				
				爰有寒泉？在浚之下。有子七人，母氏劳苦。<br>
				
				睍睆黄鸟，载好其音。有子七人，莫慰母心。<br>
				
				《步虚》【唐】司空图<br>
				
				阿母亲教学步虚，三元长遣下蓬壶。<br>
				
				云韶韵俗停瑶瑟，鸾鹤飞低拂宝炉。<br>
				
				</p>
	</div>
	</body>
</html>